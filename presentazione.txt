software di supporto alle attività realizzate in una azienda
di aiuti umanitari. HELP è una azienda che opera su tutto il territorio europeo, essa principalmente
si occupa di ricevere e stoccare i viveri (tutti a lunga conservazione) ricevuti in donazione e poi di
smistarli alle diocesi di tutto il territorio europeo. I viveri vengono donati da aziende di diversa
natura ed il software deve gestirne l’acquisizione in modo da non sovraccaricare i magazzini. Il limite
per i magazzini è dato dalla capienza del magazzino stesso e dalle richieste delle diocesi. Ci sono
più magazzini a disposizione. Una volta al mese viene stabilito l’ammontare da inviare ad ogni
diocesi.
Nelle diocesi sono presenti più poli territoriali di smistamento dei viveri (spesso sono parrocchie) a
cui sono iscritti i nuclei familiari bisognosi. I nuclei familiari vengono registrati dal rappresentante
del polo territoriale che inserisce i dati di tutti i membri della famiglia, compreso il codice fiscale.
All’atto dell’inserimento di una famiglia, il software deve controllare che questa, o uno dei suoi
membri, non siano già inseriti in qualche altro polo territoriale. Inoltre, di ogni membro della
famiglia vanno registrati eventuali bisogni speciali come per esempio diabete, celiachia, etc.
I dati e i bisogni di ogni famiglia servono al sistema per stabilire la distribuzione dei viveri dal livello
magazzini centrali a livello polo territoriale. All’atto dell’inserimento di una famiglia nel sistema
vengono aggiornati tutti i dati relativi alle distribuzioni. L’invio dei viveri alle diocesi avviene il 25 di
ogni mese ed insieme ai viveri ogni diocesi riceve dal software uno schema di distribuzione per
ogni polo territoriale che a sua volta riceve lo schema di distribuzione per ogni famiglia. Lo schema
si aggiorna periodicamente in funzione delle età che cambiano, delle morti e delle nascite.
Ogni polo territoriale, dopo aver ricevuto i viveri ed averli distribuiti deve aggiornare la propria
posizione nel sistema, quindi un responsabile del polo accede al sistema, verifica il carico ricevuto
e inserisce tutti gli elementi della distribuzione effettuata (il numero delle persone che hanno
ritirato, il tipo ed il numero di viveri etc). Qualunque errore a monte va segnalato e deve essere
possibile scaricare dei report (mensili, trimestrali o annuali). In qualunque momento il responsabile
del polo può inserire nel sistema nuovi bisogni sopravvenuti per gli assistiti.

Periodicamente, il sistema invia alle aziende aderenti al programma di aiuto le richieste in termini
di quantità. In questa fase devono essere prese in considerazione i bisogni dei nuclei familiari, le
età ed il numero dei componenti, le scadenze dei viveri ed il residuo magazzino di ogni polo.
Ad ogni polo deve essere ricordato di tenere aggiornate le info sul magazzino, se questo non viene
fatto per due mesi di fila, il polo deve essere sospeso dagli aiuti fino a quando non sistema la sua
posizione. Il polo può anche sospendere l’adesione al programma di aiuti.
Ogni inizio mese le aziende inseriscono i dati delle donazioni che effettueranno ed il sistema fa una
previsione di distribuzione per il mese successivo, verifica quindi le quantità, le tipologie e in base
ai bisogni ed i numeri che ha in memoria è in grado di stabilire se le scorte ed i nuovi arrivi saranno
sufficienti. In alternativa invia una richiesta ad-hoc alla/e azienda/e.
